Εφαρμογές Πληροφορικής Υπολογιστών (Α, Β, Γ Γενικού Λυκείου - Επιλογής) - Βιβλίο Μαθητή 1
Εφαρμογές Πληροφορικής - Υπολογιστών
 
 
1.2 Πώς φτάσαμε στους σημερινούς υπολογιστές
Οι προσπάθειες του ανθρώπου να επινοήσει βοηθήματα για τους αριθμητικούς υπολογισμούς χρονολογούνται από την αρχαία εποχή. Τα πρώτα υπολογιστικά εργαλεία λειτουργούσαν με την κίνηση μηχανικών μερών, όπως άξονες και τροχαλίες, που ήταν όλα χειροκίνητα, για παράδειγμα ο Μηχανισμός των Αντικηθύρων Αστρολάβος. Αργότερα κατασκευάστηκαν οι ηλεκτρομηχανικές υπολογιστικές μηχανές που λειτουργούσαν με ηλεκτρική ενέργεια, αλλά είχαν πολλά κινούμενα μηχανικά μέρη τα οποία περιόριζαν τις δυνατότητές τους.
 
1.2.1 Οι πρώτοι ηλεκτρονικοί υπολογιστές
Οι πρώτες ηλεκτρονικές ψηφιακές υπολογιστικές μηχανές άρχισαν να κατασκευάζονται λίγο μετά το 1940.
Μερικά χαρακτηριστικά του Mark I
Διαστάσεις
 * μήκος: 15 μέτρα
 * πλάτος: 2,5 μέτρα
Περιείχε:
 * 500 χιλιόμετρα καλώδια
 * 3 εκατομμύρια ηλεκτρικές συνδέσεις
Πράξεις
 * πρόσθεση με 23 ψηφία σε 3/10 του δευτερολέπτου
 * πολλαπλασιασμός σε 6 δευτερόλεπτα περίπου
 * διαίρεση σε 12 δευτερόλεπτα
Βασικότεροι εκπρόσωποι της εποχής αυτής είναι:
 * ο Mark I, που σχεδιάστηκε και κατασκευάστηκε το 1941, από την ομάδα του μηχανικού της εταιρείας IBM Howard Aiken και
 * ο ENIAC, που σχεδιάστηκε και κατασκευάστηκε στο Πανεπιστήμιο της Πενσυλβανία -στις Ηνωμένες Πολιτείες της Αμερικής- από το 1944 μέχρι το 1946 και θεωρείται ο πρώτος «ηλεκτρονικός υπολογιστής». Παρά τα μειονεκτήματά του -μεγάλος όγκος και κατανάλωση ενέργειας,
Μερικά χαρακτηριστικά του ENIAC
Διαστάσεις Ενέργεια
 * μήκος: 25 μέτρα
 * ύψος: 2,5 μέτρα
 * πλάτος: 1 μέτρο
Περιείχε
 * 18.000 ηλεκτρονικές λυχνίες
 * 10.000 πυκνωτές
 * 65.000 αντιστάσεις
 * 1.500 ηλεκτρονικούς διακόπτεςς
 * 140 KW ηλεκτρικού ρεύματος
Πράξεις
 * 5000 προσθέσεις το δευτερόλεπτο
 * 500 πολλαπλασιασμοί το δευτερόλεπτο
 * Χρήση δεκαδικού συστήματος
μικρός αριθμός πράξεων στη μονάδα του χρόνου, κ.ά.- σε σύγκριση με μεταγενέστερους υπολογιστές, ο ENIAC υπήρξε «επαναστατικό» εργαλείο και έδωσε τεράστια ώθηση στην πρόοδο των επιστημών της εποχής εκείνης. Απόδειξη είναι ότι στην αρχή χρησιμοποιήθηκε για τη σύνταξη πινάκων υπολογισμού βολών πυροβολικού και αργότερα για υπολογισμούς που είχαν σχέση με την ατομική ενέργεια και την πρόγνωση του καιρού.
Όμως, η εκτέλεση των υπολογισμών απαιτούσε ειδικές ρυθμίσεις με τη χρήση διακοπτών και καλωδίων, διαδικασίες επίμονες και χρονοβόρες. Οπότε υπήρξε επιτακτική η ανάγκη για τη δημιουργία ενός υπολογιστή, που θα απαιτούσε λιγότερο χρόνο προετοιμασίας και ευκολότερο χειρισμό.
1
O υπολογιστής και οι εφαρμογές του
Την ανάγκη αυτή ήρθε να καλύψει μια επινόηση του μαθηματικού John Von Neumann, ο οποίος συνέλαβε την ιδέα του υπολογιστή, στη μνήμη του οποίου, μαζί με τα προς επεξεργασία δεδομένα, θα μπορούσαν να καταχωριστούν ταυτόχρονα και οι οδηγίες για την επεξεργασία τους. Έτσι το 1952 ολοκληρώθηκε στο Καίμπριτζ -στην Αγγλία- η κατασκευή του EDVAC (Electronic Discrete Variable Automatic Calculator), ο οποίος θεωρείται ο πρώτος υπολογιστής με αποθηκευμένο πρόγραμμα. H ιδέα του αποθηκευμένου προγράμματος αποτέλεσε τη βάση της δημιουργίας του λογισμικού.
Το επόμενο βήμα
Από τότε, λοιπόν, άρχισε σιγά σιγά η διάκριση των δύο μερών του υπολογιστή:
 * του υλικού, δηλαδή του συνόλου των φυσικών μερών και εξαρτημάτων του, όπως ηλεκτρονικά μέρη, καλώδια, συσκευές, κ.ά., και
 * του λογισμικού, δηλαδή του συνόλου των οδηγιών που δίνουμε στο υλικό για να λειτουργήσει και να καλύψει τις ανάγκες των χρηστών, όπως λειτουργικά συστήματα, γλώσσες προγραμματισμού, βοηθητικά προγράμματα, κ.ά.
Καθένα από τα μέρη αυτά ακολούθησε και ακολουθεί τη δική του εξέλιξη.
John Von Neumann - EDVAC
 
1.2 Πώς φτάσαμε στους σημερινούς υπολογιστές
Μετά την επιτυχία του ENIAC η εξέλιξη των υπολογιστών υπήρξε αλματώδης.
Ενώ μέχρι τις αρχές της δεκαετίας του 1950 οι υπολογιστές ήταν εργαλείο μόνο για τους επιστήμονες και τους στρατιωτικούς, στη συνέχεια πολλές μεγάλες επιχειρήσεις ασχολήθηκαν με τους υπολογιστές, είτε ως παραγωγοί είτε, κυρίως, ως χρήστες. Έτσι ο υπολογιστής βγαίνει από τα εργαστήρια των μεγάλων πανεπιστημίων και τα κέντρα ερευνών και εισβάλλει σιγά σιγά σε όλο και περισσότερους τομείς της καθημερινής ζωής, για να φτάσει σήμερα να κατέχει μια περίοπτη θέση ακόμη και στο γραφείο του σπιτιού μας. Σε όλη αυτή την εξελικτική πορεία του υπολογιστή μέχρι τη σημερινή του μορφή, δύο ήταν τα βασικά στοιχεία που μεταβάλλονταν και μεταβάλλονται: ο όγκος και οι δυνατότητές του.
Οι υπολογιστές από το ξεκίνημά τους κατά τη δεκαετία του 1940 μέχρι σήμερα άλλαζαν και αλλάζουν συνεχώς, καθώς αυξάνεται η αξιοπιστία τους και η ταχύτητά τους, ενώ παράλληλα μειώνεται ο όγκος τους και η κατανάλωση ενέργειας που απαιτεί η χρήση τους.
H εξέλιξη των υπολογιστών ακολουθεί την εξέλιξη της ηλεκτρονικής, επειδή αυτοί αποτελούν ένα από τα πρώτα πεδία εφαρμογής των νέων ιδεών και των νέων ανακαλύψεών της.
 Μείωση όγκου
 Αύξησητων
 δυνατοτήτων
1
Εφαρμογές Πληροφορικής - Υπολογιστών
 
O άνθρωπος, λοιπόν, εκμεταλλευόμενος την αιχμή της τεχνολογίας κάθε εποχής -τη δεκαετία του 1940 την ηλεκτρονική λυχνία, αργότερα το τρανζίστορ και μετά τα ολοκληρωμένα κυκλώματα τους βελτιώνει, ώστε να ανταποκρίνονται στις απαιτήσεις των καιρών.Πολλές φορές η εξέλιξη του υλικού των υπολογιστών «επιβάλλεται» και από τις ανάγκες της εποχής.
 
Για παράδειγμα, ένας από τους λόγους για τη δημιουργία και την εξέλιξη των μίνι υπολογιστών κατά τη δεκαετία του '60, εποχή που χρησιμοποιούνταν πολύ οι ογκώδεις υπολογιστές τύπου mainframe, ήταν μεταξύ άλλων και η ανάγκη της διαστημικής για μικρότερους υπολογιστές, οι οποίοι θα χωρούσαν στους περιορισμένους χώρους ενός διαστημοπλοίου.
Πάντως η μεγάλη έκρηξη στην εξέλιξη των υπολογιστών γίνεται στη δεκαετία του 1970, με την τοποθέτηση βασικών μονάδων του υπολογιστή σε ένα και μόνο ολοκληρωμένο κύκλωμα, τον μικροεπεξεργαστή (microprocessor). H χρήση του μικροεπεξεργαστή ήταν εκείνη, που επέτρεψε να κατασκευαστούν και υπολογιστές που καταλαμβάνουν πολύ μικρότερο όγκο, καταναλώνουν λιγότερη ενέργεια, έχουν μικρότερο κόστος και αυξημένες δυνατότητες. Γι' αυτό σήμερα, με τη συνεχή εξέλιξη των μικροεπεξεργαστών, επιτεύχθηκε η κατασκευή πολύ μικρών και κομψών υπολογιστών. Όσο για τις δυνατότητες και την ταχύτητά τους, κανείς δεν μπορεί να φανταστεί πού θα φτάσουν. Σε μια πιθανή σύγκριση, οι πρώτοι υπολογιστές δίκαια μπορούν να χαρακτηριστούν «ηλεκτρονικοί δεινόσαυροι» -τεράστιος όγκος, μεγάλη κατανάλωση, μικρή απόδοση.
Γενιές
υπολογιστώνν
Κατά την εξέλιξη του υλικού των υπολογιστών μπορεί να διακρίνουμε, άτυπα, τέσσερις γενιές. Ο χωρισμός σε γενιές γίνεται με βάση τη βασική δομική μονάδα που χρησιμοποιείται τη συγκεκριμένη περίοδο. Με τον όρο βασική δομική μονάδα εννοείται το βασικό ηλεκτρονικό εξάρτημα που χρησιμοποιείται για να διευκολύνει τις λειτουργίες των ηλεκτρικών κυκλωμάτων του υπολογιστή. Οι τέσσερις αυτές γενιές και μερικά από τα χαρακτηριστικά στοιχεία τους φαίνονται στον πίνακα που ακολουθεί:
1
O υπολογιστής και οι εφαρμογές του
ΓΕΝΙΑ ΧΡΟΝΙΚΗ ΠΕΡΙΟΔΟΣ ΒΑΣΙΚΗ ΔΟΜΙΚΗ ΜΟΝΑΔΑ ΤΑΧΥΤΗΤΑ
1η 1944-1958 Ηλεκτρονική λυχνία 50.000-200.000 πράξεις/δευτερόλεπτο
2η 1959-1964 Τρανζίστορ 200.000-1.000.000 πράξεις/δευτερόλεπτο
3η 1965-1970 Ολοκληρωμένο κύκλωμα μικρής και μεσαίας κλίμακας
1.000.000 πράξεις/δευτερόλεπτο
4η 1971- σήμερα Ολοκληρωμένο κύκλωμα μεγάλης και πολύ μεγάλης κλίμακας πολλά εκατομμύρια πράξεις/ δευτερόλεπτο
Κατά τη δεκαετία του '80 αναγγέλθηκε η υλοποίηση και υπολογιστών πέμπτης γενιάς. Οι επιστήμονες οραματίστηκαν να αξιοποιήσουν τα πορίσματα του επιστημονικού τομέα της Πληροφορικής που είναι γνωστός ως Τεχνητή Νοημοσύνη (Artificial Intelligence).
H αρχική σύλληψη στόχευε στην κατασκευή ενός «έξυπνου» υπολογιστή που να μιμείται τις νοητικές λειτουργίες του ανθρώπου σε όλους τους τομείς των δραστηριοτήτων του. Αυτή η επιδίωξη δεν απέδωσε τα αναμενόμενα αποτελέσματα στο σύνολό τους. Παρά τις προσπάθειες που έχουν γίνει και τα τεράστια κονδύλια που ξοδεύτηκαν στα πλαίσια εθνικών και διακρατικών προγραμμάτων, τέτοιοι υπολογιστές δεν έχουν υλοποιηθεί ακόμη. Επιτεύχθηκε, όμως, η κατασκευή υπολογιστών που μπορούν να μιμούνται τη συλλογιστική του ανθρώπου μόνο σε ορισμένους τομείς δραστηριοτήτων, π.χ. κίνηση και εκτέλεση συγκεκριμένων εργασιών από ρομπότ.
1
Εφαρμογές Πληροφορικής - Υπολογιστών
 
 
1.2.3 H εξέλιξη στο λογισμικό
Παράλληλα με την εξέλιξη στο υλικό μέρος του υπολογιστή έχουμε μια αντίστοιχη εξέλιξη και στο «λογικό» μέρος που τον συνοδεύει, το λογισμικό. Μάλιστα η εξέλιξη του λογισμικού συνήθως υπαγορεύεται από τους ίδιους λόγους που υπαγορεύουν και την εξέλιξη του υλικού και μπορούμε να πούμε ότι ακολουθεί μια παρόμοια πορεία. Ο πρώτος υπολογιστής που διέθετε λογισμικό ήταν ο EDVAC.
Για να λειτουργήσει ο υπολογιστής απαιτούνται εντολές, οι οποίες πρέπει να υπακούουν σε αυστηρούς κανόνες, ώστε να γίνονται αντιληπτές από αυτόν. Έτσι αναπτύχθηκε ειδικό λογισμικό για τον προγραμματισμό του υπολογιστή, οι γλώσσες προγραμματισμού.
Οι πρώτοι προγραμματιστές εργάστηκαν με τη λεγόμενη γλώσσα μηχανής, η οποία ήταν δύσχρηστη, γιατί όλες οι οδηγίες προς τον υπολογιστή έπρεπε να δοθούν με τη μορφή σειρών που αποτελούνταν από 0 και 1. Στη συνέχεια αναπτύχθηκαν οι συμβολικές γλώσσες, στις οποίες οι οδηγίες γράφονται με χρήση μνημονικών ονομάτων. Αυτές οι πρώτες γλώσσες προγραμματισμού αναπτύχθηκαν στις αρχές της δεκαετίας του 1950 και ονομάστηκαν γλώσσες χαμηλού επιπέδου.
Όμως ο υπολογιστής δεν μένει μόνο στα εργαστήρια των πανεπιστημίων, όπου τον χειρίζονται ειδικευμένοι επιστήμονες, αλλά περνά και το κατώφλι των μικρών και μεγάλων επιχειρήσεων. Εκεί υπάρχει αφενός ανάγκη να τον χειρίζονται και να τον προγραμματίζουν λιγότερο εξειδικευμένα άτομα, αφετέρου ανάγκη για μεγαλύτερη αποδοτικότητα κατά τον προγραμματισμό. Για να καλυφθούν αυτές οι ανάγκες δημιουργήθηκε πιο εύχρηστο λογισμικό, που διακρίνεται σε:
 * γλώσσες υψηλού επιπέδου, οι οποίες επιτρέπουν προγραμματισμό με τη χρήση πιο απλών και συνοπτικών εντολών, και
 * ειδικές εφαρμογές, διερμηνευτές (interpreters) και μεταγλωττιστές (compilers), που αναλαμβάνουν να «μεταφράσουν» τις παραπάνω εντολές σε γλώσσα κατανοητή από τον υπολογιστή.
Ένα σημαντικό χαρακτηριστικό στοιχείο των γλωσσών αυτών ήταν η χρήση απλών λέξεων και μαθηματικών εκφράσεων που τις έκανε πιο εύκολες στην εκμάθησή τους.
Μέχρι τα μέσα της δεκαετίας του 1950 η αυτόματη επικοινωνία μεταξύ του υπολογιστή και περιφερειακών συσκευών δεν ήταν δυνατή. Για παράδειγμα η επικοινωνία υπολογιστή και εκτυπωτή απαιτούσε την παρέμβαση του ανθρώπινου χεριού. Το πρόβλημα αυτό λύθηκε με την εμφάνιση υπολογιστών με λειτουργικό σύστημα, το οποίο ανέλαβε τον έλεγχο και την αυτόματη εκτέλεση τέτοιου είδους εργασιών.
Με τη συνεχή εξέλιξη του λογισμικού, άρχισε να γίνεται η διάκρισή του σε δύο βασικές κατηγορίες:
 * το λογισμικό συστήματος (system software), δηλαδή το σύνολο των προγραμμάτων που είναι απαραίτητο για την αποτελεσματική λειτουργία του υλικού μέρους και τη συνεργασία του με διάφορες συσκευές, και
 * το λογισμικό εφαρμογών (applications software), δηλαδή το σύνολο των προγραμμάτων που απαιτούνται για να εκτελεστούν διάφορες εφαρμογές
1
O υπολογιστής και οι εφαρμογές του
Στη σημερινή εποχή η εξέλιξη του λογισμικού ακολουθεί ιλιγγιώδεις ρυθμούς, καθώς με την εξάπλωση των υπολογιστών οι απαιτήσεις για σωστό και λειτουργικό λογισμικό είναι μεγάλες.
Για την αντιμετώπιση των ρυθμών αυτών έχει αναπτυχθεί και ιδιαίτερη τεχνολογία, η τεχνολογία του λογισμικού, η οποία έχει ως σκοπό την προσαρμογή του κλάδου της Πληροφορικής στις νέες ανάγκες. H τεχνολογία αυτή υιοθέτησε μεθόδους, τεχνικές και εργαλεία, που εφαρμόζονται στην παραδοσιακή βιομηχανία κατασκευής οποιουδήποτε προϊόντος, επειδή έχει διαπιστωθεί ότι και η κατασκευή των προϊόντων λογισμικού έχει ανάλογες απαιτήσεις.
 
1.2.4 To μέλλον
Για τα μελλοντικά επιτεύγματα στο χώρο των υπολογιστών κανείς δεν μπορεί να μιλήσει με βεβαιότητα, καθώς η μέχρι τώρα εμπειρία μάς έχει δείξει ότι κάποιες δυνατότητες των υπολογιστών, που στο πρόσφατο παρελθόν συναντούσαμε μόνο στα δημιουργήματα επιστημονικής φαντασίας, σήμερα αποτελούν πραγματικότητα.
Στα ερευνητικά κέντρα καθημερινά εφαρμόζονται νέες ιδέες και κατακτάται νέα τεχνογνωσία, η οποία στους κλάδους της μικροηλεκτρονικής και της κβαντομηχανικής εφαρμόζεται άμεσα στους σύγχρονους υπολογιστές και τους δίνει τεράστιες δυνατότητες.
Παράλληλα με την εξέλιξη στο χώρο του υλικού, σημειώνεται και αντίστοιχη εξέλιξη στο χώρο του λογισμικού. Καθημερινά παράγεται ένας τεράστιος όγκος προγραμμάτων, τα οποία καλύπτουν πολλά και διάφορα θέματα, θέτουν σε εφαρμογή πολλές και νέες ιδέες, οπότε είναι πολύ δύσκολο να προβλέψει κανείς ποιες τελικά θα επικρατήσουν και σε ποιους τομείς θα δοθεί ιδιαίτερο βάρος.
Με δεδομένες τις προσπάθειες που γίνονται ώστε να επιτευχθεί η φυσικότερη δυνατή επικοινωνία του ανθρώπου με τον υπολογιστή, ίσως δεν είναι μακριά η εποχή όπου θα επικοινωνούμε με τον υπολογιστή και θα τον προγραμματίζουμε είτε με χειρονομίες και εκφράσεις είτε μέσω της φυσικής γλώσσας. Βέβαια, για να γίνει αυτό, θα πρέπει να τελειοποιηθούν τα συστήματα όχι μόνο ως προς την αναγνώριση της ανθρώπινης φωνής αλλά και ως προς την κατανόηση της φυσικής γλώσσας από τον υπολογιστή.
Για το άμεσο μέλλον, αν αποτολμούσαμε κάποιες προβλέψεις με βάση τις τρέχουσες εξελίξεις στο υλικό και το λογισμικό, θα μπορούσαμε να πούμε ότι:
 * βαδίζουμε προς μια ενοποιημένη χρήση των υπολογιστών και των τηλεπικοινωνιών, ενώ αναμένεται να γίνει το ίδιο και με άλλους επιστημονικούς και τεχνολογικούς κλάδους
 
1
Εφαρμογές Πληροφορικής - Υπολογιστών
 
 * ο υπολογιστής και η τηλεόραση θα αποτελούν μια συσκευή, που θα είναι το βασικό «παράθυρο» στην επικοινωνία μας με τον έξω κόσμο
 * οι διάφορες οικιακές συσκευές θα ελέγχονται από υπολογιστή ο οποίος θα παρέχει τη δυνατότητα προγραμματισμού της λειτουργίας τους
 * τα ρομπότ θα χρησιμοποιούνται σε ολοένα και περισσότερες
 * θα δημιουργηθούν νέοι κλάδοι στην επιστήμη της Πληροφορικής και θα επεκταθούν οι εφαρμογές της σε ακόμη περισσότερους τομείς
 * κάθε σπίτι, οργανισμός, υπηρεσία, επιχείρηση θα συνδέεται σε ένα δίκτυο, από όπου ο χρήστης, ανάλογα με τις ανάγκες, θα μπορεί να λαμβάνει πληροφορίες σε μορφή κειμένου, εικόνας, ήχου, κ.ά.
Δηλαδή, όλοι θα είμαστε συνδεδεμένοι σε μια Υπερλεωφόρο Πληροφοριών (Information Superhighway).
Φυσικά, στα όσα αναφέρονται παραπάνω πρέπει κανείς να προσθέσει και τις λιγότερο ή περισσότερο αισιόδοξες προβλέψεις, που καθημερινά βλέπουν το φως της δημοσιότητας μέσα από τις ανακοινώσεις και τις δημοσιεύσεις των επιστημόνων για το μέλλον των υπολογιστών και της Πληροφορικής.
Για το απώτερο μέλλον είναι πολύ δύσκολο, αν όχι αδύνατο, να γίνουν προβλέψεις.
Μερικές από τις ιδέες που έχουν ακουστεί:
 * τα ρομπότ θα χρησιμοποιούνται σε όλες τις εργασίες
 * θα κατασκευαστούν βιολογικοί υπολογιστές, δηλαδή υπολογιστές με κυκλώματα κατ' εικόνα βιολογικών συστημάτων
 * τα εργοστάσια θα είναι πλήρως αυτοματοποιημένα
 * θα γίνεται επικοινωνία ανθρώπου και υπολογιστή με τη ...σκέψη (προς το παρόν αγαπημένο θέμα έργων επιστημονικής φαντασίας).
1
O υπολογιστής και οι εφαρμογές του
Ανακεφαλαίωση
Ο υπολογιστής χρησιμοποιείται σε πολλές δραστηριότητες της καθημερινής ζωής, όπως:
 * η εκτέλεση τραπεζικών συναλλαγών με τη βοήθεια ΑΤΜ
 * η έκδοση αποδείξεων και τιμολογίων για αγορές από πολυκατάστημα
 * η μετάδοση αγώνων από την τηλεόραση
 * ο έλεγχος σηματοδοτών κυκλοφορίας
 * η ψυχαγωγία
 * η εκπαίδευση
Επίσης τον χρησιμοποιούμε και σε περισσότερο εξειδικευμένες δραστηριότητες, όπως:
 * η προσομοίωση καταστάσεων με τη βοήθεια των εξομοιωτών
 * οι εφαρμογές της ιατρικής
 * η εξερεύνηση του διαστήματος.
Οι πρώτες ηλεκτρονικές ψηφιακές υπολογιστικές μηχανές άρχισαν να κατασκευάζονται λίγο μετά το 1940. Βασικότεροι εκπρόσωποι της εποχής αυτής είναι ο Mark I και ο ENIAC. Κατόπιν κατασκευάστηκε ο EDVAC, που θεωρείται ο πρώτος υπολογιστής με αποθηκευμένο πρόγραμμα.
Στη συνέχεια υπάρχει συνεχής εξέλιξη τόσο του υλικού όσο και του λογισμικού. Ως προς το υλικό, μπορούμε να κατατάξουμε τους υπολογιστές σε τέσσερις γενιές, που καθορίζονται από τη βασική δομική μονάδα που χρησιμοποιείται κάθε φορά
Το λογισμικό διακρίνεται σε δύο βασικές κατηγορίες, το λογισμικό συστήματος και το λογισμικό εφαρμογών. Για τον προγραμματισμό του υπολογιστή αναπτύσσονται οι γλώσσες προγραμματισμού -στην αρχή οι γλώσσες χαμηλού επιπέδου και κατόπιν αυτές του υψηλού επιπέδου- και τα πακέτα λογισμικού.
Για το μέλλον των υπολογιστών κανείς δεν μπορεί να μιλήσει με σιγουριά. Επειδή καθημερινά παράγονται και εφαρμόζονται νέες ιδέες οι οποίες ξεπερνιούνται σε πολύ μικρό χρονικό διάστημα από άλλες νεότερες, δεν είναι εύκολο να προβλεφτεί ποιες τελικά θα επικρατήσουν.
 
1
Εφαρμογές Πληροφορικής - Υπολογιστών
 
Ερωτήσεις
1. Περιγράψτε τις διαδικασίες και τις λειτουργίες που γίνονται κατά την ανάληψη χρημάτων με τη χρήση της ΑΤΜ.
2. Να επιλέξετε τις σωστές απαντήσεις
Από τη χρήση των ΑΤΜ στις τράπεζες:
 * Αυξάνονται οι πιθανότητες λαθών
 * Μειώνονται τα έξοδα λειτουργίας
 * Οι τραπεζικές συναλλαγές περιορίζονται στο χρόνο λειτουργίας των τραπεζών
 * Αυξάνονται τα έξοδά της
3. Να αντιστοιχίσετε τα περιεχόμενα της πρώτης στήλης με αυτά της δεύτερης.
ATM Ταμειακή μηχανή
  Εξομοιωτής
Έκδοση αποδείξεων Τραπεζική συναλλαγή
4. Να περιγράψετε τη διαδικασία έκδοσης απόδειξης πληρωμής από την ταμειακή μηχανή ενός πολυκαταστήματος.
5. Μερικά πλεονεκτήματα από τη χρήση του υπολογιστή για τη διοίκηση ενός πολυκαταστήματος είναι:
α) ...........................................................................................................................
β) ...........................................................................................................................
γ) ...........................................................................................................................
δ) ...........................................................................................................................
ε) ...........................................................................................................................
6. Ο υπολογιστής μπορεί να χρησιμοποιηθεί στους Ολυμπιακούς Αγώνες για:
α) ...........................................................................................................................
β) ...........................................................................................................................
γ) ...........................................................................................................................
δ) ...........................................................................................................................
ε) ...........................................................................................................................
7. Τι εννοούμε με τον όρο τηλεϊατρική;
8. Να αναφέρετε ιατρικά μηχανήματα που βασίζονται σε υπολογιστικό σύστημα.
1
O υπολογιστής και οι εφαρμογές του
 
9. Να αναφέρετε τεχνικές απεικόνισης που εκμεταλλεύονται οι τομογράφοι.
α) ...........................................................................................................................
β) ...........................................................................................................................
γ) ...........................................................................................................................
10. Περιγράψτε την οργάνωση και τη λειτουργία ενός υπολογιστικού συστήματος που ελέγχει σηματοδότες κυκλοφορίας.
11. Τι γνωρίζετε για τους εξομοιωτές;
12. Να περιγράψετε τις διαδικασίες και τις λειτουργίες που γίνονται κατά τη διάρκεια μιας «εικονικής» πτήσεως.
13. Να αναφέρετε ενέργειες που γίνονται με τη βοήθεια του υπολογιστή στην εξερεύνηση του διαστήματος.
α) ...........................................................................................................................
β) ...........................................................................................................................
γ) ...........................................................................................................................
δ) ...........................................................................................................................
ε) ...........................................................................................................................
14. Να αναφέρετε γνωστές κατηγορίες ηλεκτρονικών παιχνιδιών.
α) ...........................................................................................................................
β) ...........................................................................................................................
γ) ...........................................................................................................................
δ) ...........................................................................................................................
ε) ...........................................................................................................................
15. Ποιος επινόησε την ιδέα του αποθηκευμένου προγράμματος στον υπολογιστή;
16. Γιατί οι πρώτοι υπολογιστές χαρακτηρίζονται από μερικούς ως «ηλεκτρονικοί δεινόσαυροι»;
17. Ποια είναι η βασική δομική μονάδα σε καθεμία από τις γενιές των υπολογιστών;
1η γενιά: .......................................................................................................
2η γενιά: .......................................................................................................
3η γενιά: .......................................................................................................
4η γενιά: .......................................................................................................
18. Ποιος ήταν ο βασικός στόχος των επιστημόνων για τους υπολογιστές πέμπτης γενιάς;
1
Εφαρμογές Πληροφορικής - Υπολογιστών
 
19. Συμπληρώστε τις λέξεις που λείπουν.
Από τότε, λοιπόν, άρχισε σιγά σιγά η διάκριση των δύο μερών του υπολογιστή:
 * του..............................δηλαδή του συνόλου των φυσικών μερών και εξαρτημάτων του δηλαδή του συνόλου των φυσικών μερών και εξαρτημάτων του, όπως ηλεκτρονικά μέρη, καλώδια, συσκευές, κ.ά., και
 * του..............................δηλαδή του συνόλου των οδηγιών που δίνουμε στο υλικό για να λειτουργήσει και να καλύψει τις ανάγκες των χρηστών, όπως λειτουργικά συστήματα, γλώσσες προγραμματισμού, βοηθητικά προγράμματα, κ.ά.
υλικό για να λειτουργήσει και να καλύψει τις ανάγκες των χρηστών, όπως λειτουργικά συστήματα, γλώσσες προγραμματισμού, βοηθητικά προγράμματα, κ.ά.
20. Περιγράψτε την οργάνωση και τη λειτουργία ενός υπολογιστικού συστήματος που ελέγχει σηματοδότες κυκλοφορίας.
α) ...........................................................................................................................
β) ...........................................................................................................................
21. Στον παρακάτω πίνακα να σημειώσετε τη σωστή απάντηση.
Κατά την εξέλιξη των υπολογιστών τι παρατηρείται για τα
ακόλουθα στοιχεία του; Αύξηση Μείωση
Όγκος    
Δυνατότητες    
Κατανάλωση ενέργειας    
Ταχύτητα    
22. Συμπληρώστε τις λέξεις που λείπουν.
Με τη συνεχή εξέλιξη του λογισμικού, άρχισε να γίνεται η διάκρισή του σε δύο βασικές κατηγορίες:
 * το..............................δηλαδή το σύνολο των προγραμμάτων που είναι απαραίτητο για την αποτελεσματική λειτουργία του υλικού μέρους και τη συνεργασία του με διάφορες συσκευές, και
 * το..............................δηλαδή το σύνολο των προγραμμάτων που απαιτούνται για να εκτελεστούν διάφορες εφαρμογές.
23. Ποιες από τις παρακάτω φράσεις είναι σωστές;
 * H ιδέα του αποθηκευμένου προγράμματος αποτέλεσε τη βάση της δημιουργίας του λογισμικού
 * Ο ENIAC θεωρείται ο πρώτος υπολογιστής με αποθηκευμένο πρόγραμμα
 * Ο μικροεπεξεργαστής είναι ένα ολοκληρωμένο κύκλωμα όπου έχουν τοποθετηθεί βασικές μονάδες του υπολογιστή
 * Οι πρώτες γλώσσες προγραμματισμού ονομάστηκαν γλώσσες υψηλού επιπέδου
1
O υπολογιστής και οι εφαρμογές του
Γλωσσάριο
Αυτόματες
Ταμειολογιστικές Μηχανές Αυτόματες μηχανές που χρησιμοποιούνται για την πραγματοποίηση τραπεζικών συναλλαγών με τη χρήση ειδικής κάρτας.
ATM Δες Αυτόματες Ταμειολογιστικές Μηχανές.
Εξομοιωτής πτήσεως Εφαρμογή που δίνει στο χρήστη του υπολογιστή τη δυνατότητα να χειρίζεται ένα «εικονικό» αεροπλάνο.
Λογισμικό Λογισμικό Σύνολο προγραμμάτων για τη λειτουργία και την αξιοποίηση του υπολογιστή.
Προσωπικός αριθμός
ταυτότητας (PIN) Αριθμός ο οποίος, σε συνδυασμό με τα υπόλοιπα στοιχεία της μαγνητικής κάρτας, την διαφοροποιεί από τις υπόλοιπες.
Ραβδοκωδικός Σειρά κατακόρυφων μη ισοπαχών ράβδων οι οποίες ανά ομάδες αναπαριστούν ψηφία. Χρησιμοποιείται για την κωδικοποίηση εμπορικών προϊόντων και αναγνωρίζεται από ειδικό σαρωτή.
Τηλεϊατρική H εξ αποστάσεως εκτέλεση ιατρικών πράξεων.
Υλικό Σύνολο των φυσικών μερών του υπολογιστή.
1
Εφαρμογές Πληροφορικής - Υπολογιστών
Ενδιαφέρουσες και χρήσιμες διευθύνσεις του Διαδικτύου
Ιστοσελίδα με ενδιαφέρουσες συνδέσεις που αναφέρονται στην επιστήμη των υπολογιστών.
Στην ιστοσελίδα αυτή μπορείτε να δείτε μία ιστορική αναδρομή για τους διάφορους τύπους των υπολογιστών.
Εικονικό μουσείο των υπολογιστών.
Εικονικό μουσείο των υπολογιστών.
Πληροφορίες από την ιστοσελίδα μιας τράπεζας για τις Αυτόματες Ταμειολογιστικές Μηχανές (ATM).
Θέματα ασφάλειας αναφορικά με τις ATM.
Ιστοσελίδα για τις υπηρεσίες μιας τράπεζας, πολλές από τις οποίες είναι αυτοματοποιημένες.
Ιστοσελίδα για τις υπηρεσίες μιας τράπεζας, πολλές από τις οποίες είναι αυτοματοποιημένες.
Ιστοσελίδα με εξομοιωτή που αφορά ιατρικά ζητήματα.
Πληροφορίες για τους εξομοιωτές πτήσης.
Ιστοσελίδα με πληροφορίες για την κίνηση στους δρόμους της Αθήνας.
Πληροφορίες για το Μηχανισμό των Αντικυθήρων.
1
O υπολογιστής και οι εφαρμογές του
Βιβλιογραφία
Μάργκαρετ Στέφενς, Ρεβέκκα Τρις, Οι υπολογιστές σήμερα, Εκδόσεις Πατάκη
Παρουσιάζονται με απλό και παραστατικό τρόπο θέματα όπως οι εξομοιωτές, ο υπολογιστής στην ιατρική, κ.ά.
Charles S. Parker, Πληροφορική το παρόν και το μέλλον, Εκδόσεις Ι.Φλώρος
Εφαρμογές του υπολογιστή και η ιστορία των υπολογιστών. Πλούσια εικονογράφηση.
Ian Ithurradle, Anne Ramkaran, This is information technology, 1995
Εφαρμογές του υπολογιστή.
Peter Rechenberg, Εισαγωγή στην Πληροφορική, Κλειδάριθμος 1992
H φιλοσοφία και η εξέλιξη της Πληροφορικής.
Peter Bishop, Go for IT, Hodder & Stoughton 1996
Τεχνολογία πληροφοριών και εφαρμογές της.
Im Duffy, Raci Berchelmann, Computing concepts
Θέματα για την ιστορία των υπολογιστών.
Lindberg DAB, The computer and medical care
Εφαρμογές των υπολογιστών στην ιατρική επιστήμη.
Siler W, Computers in life science research, Lindberg DAB, eds
Οι υπολογιστές στον τομέα της επιστημονικής έρευνας.