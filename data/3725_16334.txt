Εφαρμογές Πληροφορικής Υπολογιστών (Α, Β, Γ Γενικού Λυκείου - Επιλογής) - Βιβλίο Μαθητή 2
Η έννοια και η παράσταση της πληροφορίας στον υπολογιστή
 
2.6 Οι κώδικες χαρακτήρων
Όταν εισάγονται ή αποθηκεύονται χαρακτήρες στον υπολογιστή, χρησιμοποιούνται ειδικοί κώδικες για την παράστασή τους.
H κωδικοποίηση γίνεται με τη χρήση συνδυασμών του 0 και του 1, οπότε κάθε χαρακτήρας αντιστοιχίζεται με μια μοναδική διαφορετική ακολουθία δυαδικών ψηφίων. Παράλληλα η ακολουθία αυτή στο δυαδικό σύστημα παριστάνει μια αριθμητική τιμή. H τιμή αυτή, που μπορεί να εκφραστεί εκτός από το δυαδικό και στο οκταδικό, στο δεκαδικό ή στο δεκαεξαδικό σύστημα αρίθμησης, λέγεται τιμή του κωδικού (code value). Οι κυριότεροι κώδικες χαρακτήρων που χρησιμοποιούνται είναι:
των 8 bit
ASCII
EBCDIC
των 16 bit
Unicode
 
2.6.1 Κώδικας ASCII
Ο ASCII (American Standard Code for Information Interchange) δημιουργήθηκε χάρη στην υποστήριξη του Εθνικού Αμερικανικού Ινστιτούτου Προτύπων ANSI (American National Standard Institute), σε μια προσπάθεια να υπάρξει ένας κοινός κώδικας για την ανταλλαγή των δεδομένων μεταξύ υπολογιστών καθώς και για την αποθήκευσή τους. Γι' αυτό το λόγο έχει υιοθετηθεί σχεδόν από όλους τους κατασκευαστές μικροϋπολογιστών και χρησιμοποιείται ευρύτατα.
Αρχικά στον κώδικα ASCII χρησιμοποιούνταν 7 bit για την παράσταση των χαρακτήρων και ένα bit, το 8ο, για έλεγχο ορθότητας κατά τη μεταφορά στοιχείων. Το bit αυτό ονομάστηκε ψηφίο ισοτιμίας (parity bit). Με την κωδικοποίηση αυτή δίνεται η δυνατότητα να παραστήσουμε 128 (=27) διαφορετικούς χαρακτήρες, ως αποτέλεσμα των 128 διαφορετικών συνδυασμών από 0 και 1.
2
Εφαρμογές Πληροφορικής - Υπολογιστών
 
Δεκαδική τιμή Χαρακτήρας Δεκαδική τιμή Χαρακτήρας Δεκαδική τιμή Χαρακτήρας
32   64 @ 96 '
33 ! 65 A 97 a
34 " 66 B 98 b
35 # 67 C 99 c
36 $ 68 D 100 d
37 % 69 E 101 e
38 & 70 F 102 f
39 ' 71 G 103 g
40 ( 72 H 104 h
41 ) 73 I 105 i
42 * 74 J 106 j
43 + 75 K 107 k
44 , 76 L 108 l
45 - 77 M 109 m
46 . 78 N 110 n
47 / 79 O 111 o
48 0 80 P 112 P
49 1 81 Q 113 q
50 2 82 R 114 r
51 3 83 S 115 s
52 4 84 T 116 t
53 5 85 U 117 u
54 6 86 V 118 v
55 7 87 W 119 w
56 8 88 X 120 x
57 9 89 Y 121 y
58 : 90 Z 122 z
59 ; 91 [ 123 {
60 <  92 \ 124 |
|
62 = 93 ] 125 }
62 >  94 ^ 126 ~
63 ? 95 _ 127 _
Τμήμα του κώδικα ASCII
 
Στα πρώτα στάδια της εφαρμογής του ο κώδικας ASCII χρησιμοποιήθηκε για την παράσταση:
 * ειδικών χαρακτήρων ελέγχου
 * διαφόρων συμβόλων
 * αριθμητικών ψηφίων
 * πεζών και κεφαλαίων γραμμάτων του λατινικού αλφαβήτου, όπως φαίνεται και από την ακόλουθη ομαδοποίηση.
2
Η έννοια και η παράσταση της πληροφορίας στον υπολογιστή
ΚΩΔΙΚΟΙ ΕΙΔΟΣ ΣΥΜΒΟΛΟΥ
0-31 Χαρακτήρες ελέγχου
32-47 Σύμβολα
48-57 Αριθμητικά ψηφία
58-64 Σύμβολα
65-90 Κεφαλαία λατινικά γράμματα
91-96 Σύμβολα
97-122 Πεζά λατινικά γράμματα
122-127 Σύμβολα
Με την πάροδο του χρόνου και εξαιτίας της διεύρυνσης της χρήσης των υπολογιστών που δημιούργησε την ανάγκη για περισσότερα σύμβολα, χρησιμοποιήθηκε και το 8ο bit για την παράσταση χαρακτήρων, οπότε έγινε δυνατό να παρασταθούν 256 (=28) διαφορετικοί χαρακτήρες. Οι διάφοροι κατασκευαστές χρησιμοποίησαν τη νέα περιοχή (128-255) για την κωδικοποίηση ειδικών συμβόλων και γραφικών χαρακτήρων ή για την παράσταση γραμμάτων άλλων αλφαβήτων, διαφορετικών του λατινικού, π.χ. ελληνικού, σλαβικού, κ.ά. Ο νέος κώδικας που προέκυψε ονομάστηκε επεκτεταμένος κώδικας ASCII (Extended ASCII) ή ASCII - 8.
Για το Ελληνικό αλφάβητο έχει υιοθετηθεί από τον Ελληνικό Οργανισμό Τυποποίησης (ΕΛΟΤ) ο κώδικας ΕΛΟΤ 928 ο οποίος αποτελεί επέκταση του ASCII στα 8 bit. Στον κώδικα αυτό οι πρώτοι 128 χαρακτήρες είναι σχεδόν όμοιοι με τους αντίστοιχους του ASCII, ενώ στους επόμενους 128 έχουν τοποθετηθεί τα γράμματα του Ελληνικού αλφαβήτου (κεφαλαία, πεζά, τονούμενα) και άλλα σύμβολα.
 
2.6.2 Κώδικας EBCDIC
Ένας άλλος διαδεδομένος κώδικας είναι ο κώδικας EBCDIC (Extended Binary-Coded Decimal Interchange Code -Διευρυμένος Δυαδικός Κώδικας Δεκαδικών για την Επικοινωνία). Ο κώδικας αυτός δημιουργήθηκε από την ΙΒΜ και χρησιμοποιείται στους μεγάλους υπολογιστές της (mainframes). Στον κώδικα EBCDIC χρησιμοποιούνται 8 bit για την παράσταση ενός χαρακτήρα, οπότε υπάρχει η δυνατότητα για 256 διαφορετικούς χαρακτήρες.
Από τους χαρακτήρες αυτούς όσοι έχουν κωδικούς από 0-63 και 250-255 είναι μη εκτυπώσιμοι.
Στον πίνακα που ακολουθεί μπορούμε να δούμε ένα τμήμα του κώδικα EBCDIC.
2
Εφαρμογές Πληροφορικής - Υπολογιστών
 
Δ. τιμή Χαρακτήρας Δ. τιμή Χαρακτήρας Δ. τιμή Χαρακτήρας
64 blank 129 a 193 A
75 . 130 b 194 B
76 < 131 C 195 C
77 ( 132 d 196 D
78 + 133 e 197 E
79 I
I 134 f 198 F
80 & 135 g 199 G
90 ! 136 h 200 H
91 $ 137 i 201 I
92 * 145 j 209 J
93 ) 146 k 210 K
94 ; 147 l 211 L
    148 m 212 M
96 - 149 n 213 N
97 / 150 o 214 O
    151 P 215 P
107 , 152 q 216 Q
108 % 153 r 217 R
109 _ 162 s 226 S
110 >  163 t 227 T
111 ? 164 u 228 U
    165 v 229 V
122 : 166 w 230 W
123 # 167 x 231 X
124 @ 168 y 232 Y
125 ' 169 z 233 Z
126 =        
127 "        
Το συμβολικό όνομα Unicode (Unicode) χρησιμοποιήθηκε για να εκφράσει τις τρείς βασικές ιδιότητές του:
α) Παγκόσμιος - οικουμενικός (Universal). Σχεδιάστηκε για να καλύψει όλες τις γλώσσες του κόσμου.
β) Μοναδικός (Unique). Κάθε χαρακτήρας έχει ακριβώς μία τιμή.
γ) Ομοιόμορφος - ενιαίος (Uniform). Κάθε χαρακτήρας έχει σταθερό μήκος (16 bit).
 
2.6.3 Κώδικας Unicode
Ο κώδικας Unicode είναι ένας διεθνής κώδικας που χρησιμοποιείται για την παράσταση των χαρακτήρων στους υπολογιστές. Επειδή ο αριθμός των χαρακτήρων που μπορούμε να παραστήσουμε με τον κώδικα ASCII και τους άλλους κώδικες των 8 bit είναι περιορισμένος -το πολύ 256-, ήταν επιτακτική η ανάγκη να δημιουργηθεί ένας κώδικας ο οποίος να δίνει τη δυνατότητα για την παράσταση των γραμμάτων όλων των γλωσσών. Έτσι σχεδιάστηκε ο κώδικας Unicode, στον οποίο χρησιμοποιούνται 16 bit για την παράσταση των χαρακτήρων, οπότε μπορούν να παρασταθούν 65.536 (=216) διαφορετικοί χαρακτήρες.
Με τον κώδικα αυτό είναι δυνατόν να παρασταθούν οι χαρακτήρες που χρησιμοποιούνται σε όλα τα αλφάβητα του κόσμου -Λατινικό, Ελληνικό, Εβραϊκό, Κυριλλικό, Αραβικό, κ.ά.-, ακόμη και τα ιδεογράμματα που χρησιμοποιούνται στην Κορεατική, την Κινεζική και την Ιαπωνική γλώσσα. Το πρότυπο Unicode περιλαμβάνει ακόμα διάφορα διακριτικά, μαθηματικά και τεχνικά σύμβολα, βέλη, σημεία στίξης, κ.ά. Δίνει επίσης τη δυνατότητα να παρασταθούν τονούμενα γράμματα.
2
Η έννοια και η παράσταση της πληροφορίας στον υπολογιστή
 
Περισσότερα για τον κώδικα Unicode
Σε κάθε χαρακτήρα του κώδικα Unicode αντιστοιχεί ένας αριθμός μήκους 16 bit, ο οποίος ονομάζεται τιμή του κωδικού (code value). H τιμή αυτή παριστάνεται με το πρόθεμα U+ ακολουθούμενο από τη δεκαεξαδική μορφή της. Για παράδειγμα:
H τιμή U+0043 παριστάνει το χαρακτήρα «C».
Σε κάθε τέτοια τιμή αντιστοιχεί και μια ονομασία για το χαρακτήρα που παριστάνει. Για παράδειγμα:
Στην τιμή U+0043 αντιστοιχεί και η ονομασία «latin capital letter c - λατινικό κεφαλαίο γράμμα c»
H κωδικοποίηση αρχίζει από την τιμή U+ 0000 και τελειώνει στην τιμή U + FFFF.
Οι πρώτες τιμές αντιστοιχούν στους χαρακτήρες του κώδικα ASCII και ακολουθούν οι χαρακτήρες του Ελληνικού, του Κυριλλικού, του Εβραϊκού, του Αραβικού, του Ινδικού και άλλων αλφαβήτων.
Ο κώδικας Unicode έχει και κωδικούς οι οποίοι καθορίζουν τη διεύθυνση του κειμένου, δηλαδή:
Αν το κείμενο γράφεται από αριστερά προς τα δεξιά, όπως π.χ. τα Ελληνικά ή από δεξιά προς τα αριστερά, όπως π.χ. τα Αραβικά.
Όλα αυτά καταλαμβάνουν στο πρότυπο Unicode σχεδόν 39.000 θέσεις, ενώ υπάρχουν 18.000 κενές θέσεις για μελλοντική επέκταση. Επίσης υπάρχουν δεσμευμένες πάνω από 6.000 θέσεις οι οποίες διατίθενται για ιδιωτική χρήση. Μπορεί, δηλαδή, οποιοσδήποτε να χρησιμοποιήσει τους κωδικούς αυτούς για να παραστήσει τους δικούς του χαρακτήρες και τα δικά του σύμβολα.
Οι πιο διαδεδομένες τεχνικές για την παράσταση των δεδομένων στον υπολογιστή είναι:
α) για τα αριθμητικά δεδομένα
 * ο κώδικας BCD
 * η μέθοδος συμπληρώματος ως προς 2
 * η μέθοδος κινητής υποδιαστολής
β) για τους χαρακτήρες, οι κώδικες
 * ASCII
 * EBCDIC
 * UNICODE